Het OPS-model (Operationele Prioritaire Stoffen model) is een rekenprogramma om
de verspreiding van verontreinigende stoffen in de lucht te simuleren.
Daarnaast berekent het model hoeveel van die stoffen per hectare op bodem of
gewas terechtkomt (depositie). Het model wordt sinds 1989 gebruikt om de
relatie tussen de uitstoot van stoffen in Europa enerzijds, en de concentratie
of depositie van die stoffen anderzijds, in Nederland te bepalen.

Het OPS model is eigendom van het Rijksinstituut voor Volksgezondheid en Milieu
(RIVM). Het model en bijbehorende documentatie kunnen via
[https://www.rivm.nl/operationele-prioritaire-stoffen-model](https://www.rivm.nl/operationele-prioritaire-stoffen-model)
worden gedownload.  Een Windows- of Linux executable van OPS, met
omgevingsdata, is te downloaden via dezelfde website. Voor de Windows omgeving
is tevens een Grafische User Interface beschikbaar. Voor instructies voor het
zelf compileren van de source code kunt u contact opnemen met
[OPS-support@rivm.nl](mailto:OPS-support@rivm.nl).

Met het ter beschikking stellen van het model aan derden geeft het RIVM inzicht
in de gebruikte methodieken en worden uniformiteit en vergelijkbaarheid van
rekenresultaten bevorderd.

Deze repository op GitHub wordt op dit moment enkel gebruikt om de broncode van
het OPS-model publiek beschikbaar te stellen. De ontwikkeling van OPS vindt
(nog) niet op GitHub plaats, voor vragen of opmerkingen over de broncode kunt u
het [bovenstaande emailadres](mailto:OPS-support@rivm.nl) gebruiken, of kunt u
[hier](https://github.com/rivm-syso/OPS/issues/new) een issue aanmaken. Geef
daarin een bondige omschrijving van de vraag of het probleem, met eventueel een
mogelijke oplossing.
